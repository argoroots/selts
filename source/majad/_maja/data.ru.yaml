---
- 
  path: zdanija/kunda-vabriku-nn-saksa-kool
  geo: 59.500775,26.535441
  title: Kunda vabriku nn saksa kool
  text: 1893 avas vabrikuvalitsus ametnike lastele saksakeel-tse elementaarkooli, mis  töötas ametnike elumajaks ehitatud majas. Õppetöö toimus saksa keeles. Kooli võeti ka tööliste lapsi. Õpetajana töötas Johann Sehwers. Selles koolis on õppinud Anna ja Paul Öpikud. Hiljem on neid ruume kasutanud ka  Kunda algkool ja lasteaed. Maja lammutati 1997.
  photo:
    filename: kunda-vabriku-nn-saksa-kool.jpg
  0:
    path: zdanija/opikute-maja
    geo: 59.509584,26.546144
    title: Öpikute maja
    text: "Aastatel 1888–1900 elasid selles majas koos oma perega Kunda sadama konstaabel Karl Heinrich Öpik (1861–1944) ning tema abikaasa Leontine Johanna Öpik (1861–1944).\n\nSellest perest võrsus maailmanimega eesti teadlane astrofüüsik Ernst Julius Öpik (1893–1985), kelle tähtsamad uurimused pärinevad tähtede evolutsiooni valdkonnast. Muuhulgas tõestab uurimus ka igasuguse elu lõppu maal umbes 5 miljardi aasta pärast. Ötpiku nime kannab universumis ringlev väikeplaneet 2099.\n\nArmin Aleksander Öpikust (1898–1983) sai tunnustatud geoloog. Ta toimetas ajakirja Eesti Loodus ning oli Loodusuurijate Seltsi president.\n\nPaul Öpik (1888–1967) oli Eesti Vabariigi tuntud majandustegelane kahe maailmasõja vahel ning tema allkiri on Eesti 50-pennisel ja 1-margasel (1919).\n\nOskar Eugen  Öpikust (1895–1974) sai Eesti diplomaat, kes teenis erinevatel vastutusrikastel ametikohtadel Eesti Välisministeeriumis.\n\nTütar Anna Öpik (1886–1955) on tuntud Homerose eepose „Odüsseia“ tõlkijana, tütar Helene Hildegard Öpik (1896–1945) veetis haiguse tõttu oma noorpõlve vanemate hoole all.\n\n1944\\. a sügisel põgenesid peaaegu kõik pereliikmed pealetungiva punaarmee eest välismaale."
    photo:
      filename: opikute-maja.jpg
  1:
    path: zdanija/lahta-koolituba
    geo: 59.501946,26.522582
    title: Lähta koolituba
    text: 1889 valmis Lähta moonakülas väikelastekooli maja, mille ehitas Kunda mõisa omanik parun Girard. Selles oli kaks ruumi lastele ja lasteaiajuhataja eluruumid. Lasteaias võisid käia nii moonakate kui ka vabriku-tööliste lapsed. 1900 oli kasvatajaid kaks, lapsi 100. Lasteaia ehk väikelastekooli ülalpidajaks oli mõisa-omanik. Kui lasteaed suleti, kasutati ruume ka kooli tarvis klassidena. Hilisematel aegadel on majas olnud kauplus, linnavaraamet jne.
    photo:
      filename: lahta-koolituba.jpg
  2:
    path: zdanija/valge-maja
    geo: 59.509595,26.547599
    title: Valge maja
    text: Esimese teate Lontova suvituskohast avaldas ajaleht St-Peterburger Zeitung 1828. aastal. Hoone oli ehitatud  Malla mõisast sadamasse viiva tee äärde. Hiljem tunti hoonet rohkem Valge maja nime all. Hotelli  nimest Neu London on tulnud  Kunda vanima linnaosa Lontova rahvapärane nimetus (varasem Blücheri poolmõis).  Kuigi algusaastatel oli hotellis mõningaid Peterburist pärit külastajaid, ei olnud see ettevõtmine siiski edukas. Hotell lõpetas töö ja müüdi ilmselt 1840. aastal koos Kunda mõisaga edasi Prantsusmaalt Moskva kaudu 18. sajandil Eestisse asunud Girardide perekonnale. Tsemendivabriku rajamise ajal enne direktorimaja valmimist elasid majas tsemendivabriku  direktor Heinrich Ernst Eduard Bührig (1849–1927), samuti vabriku arst Moritz Luig (1854–1919). 1940. aastatel ehitati majasse korterid.
    photo:
      filename: valge-maja.jpg
  3:
    path: zdanija/kunda-uus-koolimaja
    geo: 59.503241,26.528894
    title: Kunda uus koolimaja
    text: "1932 leidis alevivalitsus, et uus koolimaja on otstarbekas ehitada rahvamaja külge: oleks ühine keskküte ja veevärk (oma puurkaev), osa ruumide ühiskasutus (garderoob, fuajee jne).\n\n1934 valmis rahvamaja juurdeehitisena uus paekivist koolihoone. Selles oli kuus avarat klassiruumi, kantselei, arstituba, õpetajate tuba, õppevahendite ruum, köök, võimlemissaal rootsi redelitega, koolijuhataja korter, kooliteenija korter. Kool võis kasutada rahvamaja saali.\n\nKoolis töötas seitse õpetajat ja 1934. aastal õppis 218 õpilast. Kooli juurde kuulus aed, mis algselt oli mõeldud koolijuhataja tarbeks, aga millest hiljem sai kooli katseaed.\n\n1944 alustas tööd Kunda Mittetäielik Keskkool. 1947 sügisel muudeti kool Kunda Keskkooliks. 1955 aastal jäi ka rahavamaja osa kooli käsutusse. 1953 sai koolidirektoriks Kalju Viise, kes hakkas täiendama koolis õppimise võimalusi. Ehitati internaat, staadion, tenniseväljak, töökojad, mänguväljakud, rajati korralik katseaed.\n\n1962 kolisid eesti õppekeelega klassid uude majja. Vanas majas töötas vene õppekeelega Kunda põhikool, kus oli 11 klassi. 1973 muudeti põhikool Kunda 2. Keskkooliks. 2001 liideti Kunda 1. Keskkool ja Kunda 2. Keskkool. 2005 hoone lammutati."
    photo:
      filename: kunda-uus-koolimaja.jpg
  4:
    path: zdanija/kunda-tsemendivabrik
    geo: 59.499613,26.540347
    title: Kunda tsemendivabrik
    text: "Tsemendivabriku rajamise mõte pärineb ettevõtlikult Kunda mõisaomanikult John Girard de Soucantonilt, kes 1869. a kutsus idee teostamiseks vabrikut rajama „vene tsemendi isa“ keemik Victor Cristoph Lieveni. 21. oktoobril 1870.  aastal moodustati vabriku haldamiseks Kunda tsemendivabriku aktsiaselts, vabriku ehitustöid juhatas arhitekt Friedrich Wilhelm Alisch ning tsemendi tootmisega alustati 1872. aastal. Selleks ajaks oli valminud kivist tsemendiveski hoone, milles asusid 120-hobujõuline veeturbiin, jäämurdjaga pais, mille peale oli ehitatud jõe mõlemaid kaldaid ühendav sild, 49-ruutjalase ristlõikega kaetud kanal, mis viis paisu alt tsemendiveski turbiini, lobribassein, savipurusti, üle 2 km pikkune hoburaudtee Kunda mõisa lähedal asuvasse savi- ja merglikaevandusse, sepikoda ning tisleritöökoda.  Vabriku vahetus läheduses asus esimene direktorimaja, teisel pool jõge Sillakülas paiknesid tööliste elamud. Ettevõtte nimeks sai Port Kunda ning 19. sajandi lõpul oli see suurim tsemendivabrik Põhja-Venemaal.\n\nVabriku paremaks juhtimiseks rajati 1879. a Kunda mõisa, tsemendivabriku kontori ja Port Kunda sadama vahele Eesti esimene telefoniliin ning 1886. a vabrikust Kukerpallimäe kaudu sadamasse viiv kitsarööpaline raudtee.\n\nAastatel 1896–1899 ja 1910–1912 vabrikut laiendati ning samas kohas valmisid nn teine ja kolmas vabrik."
    photo:
      filename: kunda-tsemendivabrik.jpg
  5:
    path: zdanija/kunda-hudroelektrijaam
    geo: 59.502904,26.542053
    title: Kunda hüdroelektrijaam
    text: "Seoses vabriku laiendamisega mindi Kunda tsemendivabrikus 1890. aastatel üle märgmenetluselt kuivmenetlusele, tooraine osas asendas senist lubjamerglit lubjakivi.\n\nUute seadmete tõttu oli vaja suurendada ka vabrikute jõumasinate jõudlust. 1893. aastal ehitati Kunda jõele Baltimaade esimene ja maailma kolmas hüdro-elektrijaam 240-hobujõulise turbiiniga, mille dünamo telliti Zürichi firmalt Oerlicon. Vabrikusse viis hüdrojaamast õhuliin.  1944. aastal lasti eletrijaam taganevate saksa vägede poolt õhku ning taastati 1959.aastal."
    photo:
      filename: kunda-hudroelektrijaam.jpg
  6:
    path: zdanija/direktori-maja
    geo: 59.501989,26.540510
    title: Direktori maja
    text: 1888\. aastal valmis Kunda jõe kõrgele kaldale esinduslik hoone, kus 1944. aastani elasid Kunda Tsemenditehase direktorid oma peredega. Maja ümber rajati ka park.  Maja ehitamist alustas tsemen-divabriku esimene direktor Victor Cristoph Lieven. Enne Teist maailmasõda elasid Kunda esindusmajas direktorid Carl Joseph Oscar Lieven (1888–1895), Heinrich Ernst Eduard Bührig (1895–1913), Alexander Strauch (1913–1917) ja Theodor Hansen (1920–1940 ja 1941–1944). Direktorite teiste külaliste hulgas on majas viibinud ka polaaruurija,  salapärase Sannikovi maa otsija Eduard Gustav von Toll (1897) ning tuntud geoloogid Carl August von Mickwitz (1897) ja Carl Friedrich Schmidt. Nõukogude aja algul muudeti hoone Kunda Töölismajaks, kus paiknesid ka söökla ja lastepäevakodu. Tänapäeval on hoones kohalik kultuurikeskus Kunda linna klubi.
    photo:
      filename: direktori-maja.jpg
  7:
    path: zdanija/kunda-keskkool-kasemael
    geo: 59.500382,26.513516
    title: Kunda Keskkool Kasemäel
    text: "1962 avatud koolimaja oli algselt ette nähtud 1040 õpilasele. Hoones oli 21 klassiruumi,mis mahutasid napilt-napilt igaüks 40 õpilast, lisaks 5 veidi avaramat ainekabinetti, võimla, tööõpetuse klassid, garderoob, söökla, aula ja muusikaklass, kantselei, õpetajate tuba, majahoidja korter. Pööningukorrusele ehitati lasketiir, kooliõuele rajati autoõpetuse kabinet ja garaažid.\n\n2012 aastal koolimaja renoveeriti."
    photo:
      filename: kunda-keskkool-kasemael.jpg
  8:
    path: zdanija/kunda-vabrikukool
    geo: 59.497923,26.541270
    title: Kunda vabrikukool
    text: "1895 avas vabrikuvalitsus elementaarkooli tööliste lastele. Port-Kunda üheklassiline vabrikukool töötas jõe parempoolsel kaldal Hiiemäe all asuvas ühe-kordses kivimajas. Maja ehitati koolimajaks aastatel 1897–1906. Üheklassiline vabrikukool koosnes kolmest jaost, kus tuli õppida 3 aastat. Kaheklassilises koolis õpiti 5 aastat. Kool oli tsemendivabriku ülal-pidamisel.\n\n1906 sai kool kaheklassiliseks 4-aastase kursusega vabrikukooliks.\n\n1917 ühendati Port-Kunda vabrikukool ja nn saksa kool Kunda tsemendivabriku 6-klassiliseks kooliks, mis hiljem kandis nime Kunda algkool ja töötas selles majas aastani 1934."
    photo:
      filename: kunda-vabrikukool.jpg
